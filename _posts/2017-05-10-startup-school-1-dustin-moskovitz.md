---
layout: post
title:  "Startup School 1 — Dustin Moskovitz"
date:   2017-05-10 12:00:00
last_modified_at:  2017-05-10 12:00:00
excerpt: "Амжилттай энтрепренерүүд, салбарын хошуучид гарааны бизнесийн эхний 100 хоногт буюу түүхий санааг компани болгох явцад бидний бодох, мэдэх, сурах шаардлагатай зүйлсийг энэ хичээлүүдээр зааж байна..."
categories: startup
tags:  tourism
image:
  feature: startup-school-1.png
  topPosition: -50px
bgContrast: dark
bgGradientOpacity: darker
syntaxHighlighter: no
---
* * * * *

### Startup School 1 --- Dustin Moskovitz

Гарааны бизнесийн хурдасгуур компани [Y Combinator](https://medium.com/u/cb8adc841a29)-н 10 долоо хоногийн нээлттэй хичээл [Startup School](https://startupschool.org)-г хэсэг хэсгээр нь хураангуйлан хүргэхэд бэлэн боллоо. Амжилттай энтрепренерүүд, салбарын хошуучид гарааны бизнесийн эхний 100 хоногт буюу "түүхий санааг компани болгох" явцад бидний бодох, мэдэх, сурах шаардлагатай зүйлсийг энэ хичээлүүдээр зааж байна.

Уг цуврал нийтлэлийг бичиж байгаагийн зорилго бол бусадтай хуваалцангаа өөрсдөө сурах, тиймээс хамтдаа ахия!

* * * * *

#### 1 --- Гарааны бизнесийг яаж бас яагаад эхлүүлэх вэ?

Хамгийн эхний дугаараар эхний долоо хоногийн зочин илтгэгч [Asana](https://medium.com/u/4fecc4c082c)-н CEO, @Facebook-н CTO асан [Dustin Moskovitz](https://medium.com/u/7fbf97a30a51)-н илтгэлээс хамгийн чухал хэсгүүдийг түүвэрлэлээ. Тэрээр хэрхэн энтрепренер болохыг сурахын өмнө бидэнд яагаад энтрепренер болох талаар бодохыг зөвлөж байна.

![](/assets/images/hero/startup-school-1.png){:height="100%" width="100%"}

credit goes to Dustin's presentation slides

1.  Олон хүн маш баян болохын тулд энтрепренер болдог. **Тэд өөрсдийгөө дараагийн Facebook эсвэл Google-ийг бүтээж байгаагаар төсөөлдөг. Гэхдээ ийм өндөр амжилтанд хүрэх магадлал өчүүхэн бага.** Анхдагч санхүүжилт авсан технологийн компаниудын зөвхөн нэг хувь нь л санхүүжилтийн зургадугаар үе шатанд хүрдэг. Ийм хөрөнгө босгоно гэдэг нь яг ч Unicorn буюу тэрбум долларын үнэлгээтэй компани болно гэсэн үг биш ч гэсэн үүнтэй нягт холбоотой. [Эндээс unicorn-уудын жагсаалтыг хараарай.](https://techcrunch.com/unicorn-leaderboard/)
2.  **Гоц санаа + онцгой гүйцэтгэл + асар их азтай байж сая нэг амжилтанд хүрч магад.** Амжилт олохын тулд гоц санаатай байх хэрэгтэй. Санаа чинь цор ганц, хамгаалж болохоор, том зах зээлийг чиглэсэн байх хэрэгтэй. Үүнийгээ маш сайн гүйцэтгэх хэрэгтэй. Шаргуу хөдөлмөрлөж, зөв хүмүүсээ татаж, өрсөлдөгчдөөсөө дээр стратегитэй байх хэрэгтэй. Мөн чамаас хамаарахгүй маш олон зүйл замд чинь хөндөлсөх учраас туйлын, туйлын азтай байх хэрэг гарна.
3.  **Энэ замыг сонгоод юу ч үгүй хоцрох эрсдэл хамгийн их.** Явж явж компани байгууллаа, урт хугацааны туйлбартай байх хэрэгтэй. 10 жил, түүнээс ч урт хугацааг компаниа өсгөхөд зарцуулж мэднэ. Тэгээд ч эцэст нь мөн л алдаж мэднэ. **Ижилхэн санхүүгийн үр дүнд тогтворжсон компанид ажиллаад, эрсдэл багатайгаар хүрч болно.**
4.  **Гарааны компани байгуулах, энтрепренер болох дараах сэдэл: Нөлөөллөө ихэсгэх.** Asana-н хамтран үүсгэн байгуулагч Justin Rosenstein маань Google-д мянган ажилтантай болсон хойно нь ороод Gmail-н доторх Gchat-н эхний хувилбарыг хийсэн ба дараа нь Facebook-т хэдэн зуун ажилтантай болсон хойно нь ороод Like товчийг гаргасан hackathon төслийг удирдсан. **Чи Facebook эсвэл Google-д өнөөдөр ч гэсэн ороод тэрбум хүнд хүрсэн зүйл бүтээж болох юм.**
5.  **Амьдралын хэв маягийн хувьд, тек (бизнес) гэдэг Social Network-с илүү Silicon Valley шиг байдаг.** Энэ сэдэв рүү гүнзгий орохыг хүсвэл [bhorowitz](https://medium.com/u/926899f38323)-н [The Hard Thing About Hard Things](https://g.co/kgs/18Z9p6) номыг уншихыг зөвлөж байна. Энтрепренерүүдийг медиа бидэнд харуулдаг шиг амьдрал нь тийм ч гайхалтай, амжилтуудаар дүүрэн байдаггүй ба харин стресс ихтэй, цаг багатай байдаг.
6.  "Хүмүүс компани байгуулахдаа өөрсдийгөө пирамидын дээр нь сууна гэж боддог. **Бодит байдал дээр бүгд л чиний босс **--- ажилчид, хэрэглэгчид, хамтрагчид, медиа гээд л." --- [Phil Libin](https://medium.com/u/720570ab09bd)
7.  Би ирээдүйн энтрепренерүүдээс компани байгуулах янз бүрийн нийтлэг сэдлүүдийг олж сонссон. Гэхдээ ингэхийн тулд юугаар солио хийхээ бүрэн ойлгосны дараа тэд зорилгодоо хүрэх хамгийн зөв зам нь компани байгуулах биш юм гэдэг. **Санхүүгийн байдал, нөлөөлөл, амьдралын хэв маяг, хяналтаа дээшлүүлэх хамгийн зөв арга нь компани байгуулах биш юм.**
8.  Зөндөө муу юм хэллээ, одоо компани байгуулах хамгийн сайн шалтгаанаас нь ярья ... **Ердөө л үүнийг хийхгүй байж боломгүй. Энэ нь хоёр үндэстэй. Эхнийх нь гал эрмэлзлэл.** Компани байгуулах хэр хэцүүг сая ярьсанчлан эдгээрийг давах туулахад чамд гал эрмэлзлэл хэрэгтэй. Мөн чамайг удирдагчаар хүлээн зөвшөөрөх сайн хүмүүсийг олж ажиллуулах хэрэгтэй.
9.  **Хоёр дахь хэсэг нь чи бол үүнийг хийж бүтээх, үүнийхээ төлөө компани байгуулах яг зөв хүн нь.** Энэ юу гэсэн үг вэ гэвэл, хэрэв чи л үүнийг хийхгүй бол дэлхий ертөнц ямар нэг гайхалтай юмаар дутах гээд байх, чиний амилуулах гээд байгаа санаа маш үнэтэй ба үүнийг амилуулах хамгийн тохиромжтой хүн нь чи байх.
10. **Би компани үүсгэн байгуулахыг хүнтэй гэрлэх зэрэг харилцаанаас ч чухал гэж боддог.** Учир нь санхүүгийн асуудлууд харилцан ярианд чинь түлхүү нэвтэрнэ. Мөн үүсгэн байгуулагчдын салалт үнэхээр аймшигтай. Би та бүхнийг олон жил нэгнээ мэдэлцсэн хүнтэйгээ маш их ярилцаж ойлголцож байж компани байгуулахыг зөвлөх байна.

Бэлдсэн нийтлэл маань таалагдсан гэж найдаж байна. Бүтэн хичээлийн бичлэгийг доор орууллаа. Санал бодлоо илгээж болно шүү, хамтдаа ахия!
